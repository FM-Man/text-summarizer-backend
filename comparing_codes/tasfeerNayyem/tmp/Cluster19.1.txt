এই চক্রই গত দুই বছরে ঢাকার বিভিন্ন এলাকায় দুই শতাধিক নারীকে ফাঁদে ফেলে স্বর্ণালংকার, মোবাইল ফোন ও নগদ টাকা কেড়ে নিয়েছে। চক্রের তিনজনকে জিজ্ঞাসাবাদ করে জানা গেছে, রূপগঞ্জ উপজেলার চনপাড়া গ্রামের চনপাড়া বস্তিতে চক্রের ৪০টি দল আছে। রূপগঞ্জের চনপাড়া গ্রাম ও সেখানকার বস্তিতে এই চক্রের যাঁরা থাকেন, তাঁদের কেউই স্থানীয় বাসিন্দা নন। রূপগঞ্জের মূল ভূখণ্ড থেকে চনপাড়া গ্রাম অনেকটাই বিচ্ছিন্ন। সেখানে সাত থেকে আট হাজার নারী ও শিশু জড়ো হতে সময় লাগে মাত্র দুই মিনিট। 