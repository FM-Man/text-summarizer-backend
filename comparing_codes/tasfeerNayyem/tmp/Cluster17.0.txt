প্রথম বিশ্বযুদ্ধের সময় যুদ্ধের ময়দানে ট্যাংকের অভিষেক ঘটেছিল। জনক যুক্তরাজ্য। তাই চিন্তক প্রতিষ্ঠান রয়্যাল ইউনাইটেড সার্ভিসেস ইনস্টিটিউটের বিশেষজ্ঞ নিক রেনল্ডস ও জ্যাক ওয়াটলিং মনে করেন, যুদ্ধের ময়দানে ট্যাংকের মতো ভারী বর্মের সাঁজোয়া যান ব্যবহারের যে ধারণা এখনো আছে, তার কার্যকারিতা নিয়ে সন্দেহ ওঠা অযৌক্তিক নয়। একসময় যে ছিল যুদ্ধের রাজা, সে-ই পড়েছে রাজ্যপাট হারানোর আশঙ্কায়। 