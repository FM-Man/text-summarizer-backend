৩৩৪টি স্থানে অ্যান্টিজেন পরীক্ষা করা হচ্ছে। বর্তমান পরিস্থিতিতে আরও বেশি অ্যান্টিজেন পরীক্ষা করা প্রয়োজন বলে মনে করেন জনস্বাস্থ্যবিদ ও স্বাস্থ্য অধিদপ্তরের পাবলিক হেলথ অ্যাডভাইজারি কমিটির সদস্য আবু জামিল ফয়সাল। যশোর জেনারেল হাসপাতালের আবাসিক চিকিৎসা কর্মকর্তা (আরএমও) আরিফ আহমেদ বলেন, এখন প্রতিদিন ৩০ থেকে ৫০টি করে অ্যান্টিজেন পরীক্ষা করা হচ্ছে। উপজেলা স্বাস্থ্য কমপ্লেক্সগুলোতে স্বাস্থ্যসেবা নিতে আসা মানুষদের মধ্যে যাঁদের জ্বর-সর্দি-কাশি আছে, তাঁদের অ্যান্টিজেন পরীক্ষা করা হচ্ছে। যেসব রোগীর জ্বর, সর্দি, কাশি ও গলাব্যথার মতো উপসর্গ রয়েছে, শুধু তাঁদেরই অ্যান্টিজেন পরীক্ষা করা হয় এসব স্থানে। 