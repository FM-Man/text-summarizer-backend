মাগুরায় এক যুবকের মাথাবিহীন খণ্ডিত লাশ উদ্ধারের চার দিন পেরিয়ে গেলেও লাশের বাকি অংশের খোঁজ পায়নি পুলিশ। মাগুরায় দুই বছর আগে একইরকমভাবে আরও এক যুবককে হত্যা করা হয়েছিল। তবে ঘটনার দুই বছর পেরিয়ে গেলেও নিহত যুবকের মাথার সন্ধান পাননি স্বজনেরা। ওই ঘটনায় গত সোমবার অজ্ঞাতনামা ব্যক্তিদের আসামি করে মহম্মদপুর থানায় হত্যা ও লাশ গুমের মামলা করেন নিহত যুবকের ভাই মো. হাবিবুর রহমান। এদিকে দুই বছর আগে হত্যাকাণ্ডের শিকার ওই যুবকের নাম মো. ইমন হোসেন (২২)। ২০১৯ সালের ২ জুলাই সকালে মাগুরার মহম্মদপুর উপজেলার পারুয়ারকুল গ্রামের একটি মাঠ থেকে ওই যুবকের মাথাবিহীন লাশ উদ্ধার করে পুলিশ। ওই ঘটনায় নিহত যুবকের বাবা ইসলাম মোল্লা বাদী হয়ে মহম্মদপুর থানায় অপহরণসহ হত্যা মামলা করেন। 