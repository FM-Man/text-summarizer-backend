পুলিশ সূত্র জানায়, হ্যান্ড গ্রেনেডের বাক্সটি কাঠের ফ্রেমের সঙ্গে আটকানো ছিল। উল্লেখ্য, গুরুদাসপুর সেক্টরের চকরি সীমান্তে বিএসএফ সেনারা যখন স্থানীয় সময় রাত সাড়ে ১১টার দিকে পাহারা দিচ্ছিলেন সেই সময় তারা দেখেন একটি পাকিস্তানি ড্রোন ভারতীয় ভূখণ্ডে প্রবেশ করছে। সঙ্গে সঙ্গে সেটিকে নামানোর জন্য সেনারা গুলি চালান। বিএসএফ ঘটনার বিষয়ে গুরুদাসপুর পুলিশকে সতর্ক করার সঙ্গে সঙ্গেই পুলিশ কর্মকর্তারা সেখানে পৌঁছে যান। পুলিশ জানিয়েছে, ড্রোনের শব্দ শুনেই পুলিশ একে-৪৭ এবং এসএলআর রাইফেল দিয়ে একাধিক গুলি ছোড়ে। 