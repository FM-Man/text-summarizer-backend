আজ সোমবার বেলা ১১টার দিকে উপজেলার সরফভাটা ইউনিয়নের ২ নম্বর ওয়ার্ডের হাজারীখীল আহমদ ছফা মেম্বার সড়ক থেকে লাশটি উদ্ধার করে পুলিশ। তাঁর বাড়ি সরফভাটা ইউনিয়নের ১ নম্বর ওয়ার্ড মীরেরখীল এলাকায়। লাশের মুখ থেঁতলানো ও মাথার পেছনে জখম দেখা গেছে। লাশটি উদ্ধার করে ময়নাতদন্তের জন্য মর্গে পাঠানো হয়েছে। 

চট্টগ্রামের রাঙ্গুনিয়া উপজেলার একটি সড়কে পড়ে ছিল এক ব্যক্তির লাশ। লাশ উদ্ধার হওয়া ব্যক্তির নাম এনাম হোসেন ওরফে কালু চোরা (৩৮)। সরফভাটা ইউনিয়ন পরিষদের (ইউপি) সদস্য আলমগীর সিকদার বলেন, আজ সকালে স্থানীয় লোকজন সড়কে লাশটি দেখতে পেয়ে পুলিশকে খবর দেন। চট্টগ্রাম জেলা পুলিশের সহকারী পুলিশ সুপার (রাঙ্গুনিয়া সার্কেল) আনোয়ার হোসেন শামীম বলেন, ওই ব্যক্তি কীভাবে মারা গেলেন, এ বিষয়ে এখনই কিছু বলা যাচ্ছে না। 

