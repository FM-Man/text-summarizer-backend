দেশে কাঁচা মরিচের সরবরাহ ও দাম স্বাভাবিক রাখতে বাণিজ্য মন্ত্রণালয়ের মধ্যস্থতায় ভারত থেকে পণ্যটির আমদানি শুরু হয়েছে। ইতিমধ্যে আমদানিকারকদের অনুকূলে প্রয়োজনীয় আইপি ইস্যু করা হয়েছে। কাঁচা মরিচ নিয়ে আরও ১২টি ট্রাক ভারত থেকে দেশে প্রবেশের অপেক্ষায় রয়েছে। আজ মঙ্গলবার আমদানি করা এসব কাঁচা মরিচ দেশে প্রবেশ করতে পারে। বিজ্ঞপ্তিতে বাণিজ্য মন্ত্রণালয় আরও জানায়, দেশের বাজারে কাঁচা মরিচের সরবরাহ ও দাম স্বাভাবিক রাখতে সরকার প্রয়োজনে আরও আইপি ইস্যু করবে। 