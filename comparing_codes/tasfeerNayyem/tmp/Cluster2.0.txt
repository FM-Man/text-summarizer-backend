দেশে শিশু হত্যার বিচার শেষ করতে দোষীদের বিরুদ্ধে দ্রুত অভিযোগপত্র দেওয়া হচ্ছে বলে জানিয়েছেন স্বরাষ্ট্রমন্ত্রী আসাদুজ্জামান খান। আজ বুধবার সচিবালয়ে সাংবাদিকদের এক প্রশ্নের জবাবে তিনি এ কথা বলেন। একের পর এক মামলার অভিযোগপত্র দ্রুততার সঙ্গে দেওয়া হচ্ছে। রামপুরায় ভাই-বোন হত্যার তদন্ত নিয়ে এক প্রশ্নে স্বরাষ্ট্রমন্ত্রী আসাদুজ্জামান খান বলেন, দুই শিশু হত্যা কেন হয়েছে, তা তদন্ত হচ্ছে। তদন্তের আগে কিছু বলতে পারছি না। নানা ধরনের ফায়দা হাসিলের জন্য এই শিশু হত্যা করা হচ্ছে। এ জন্য শিশুহত্যা বন্ধে সামাজিক আন্দোলন গড়ে তোলার আহ্বান জানান তিনি। এটিএম কার্ড জালিয়াতির পর এ দেশে বিদেশিদের নাগরিকদের ওপর মনিটরিং আরও বাড়ানো হয়েছে বলেও জানান স্বরাষ্ট্রমন্ত্রী আসাদুজ্জামান খান। 