পাবলিক বিশ্ববিদ্যালয় ও বিশ্ববিদ্যালয় মঞ্জুরী কমিশনের (ইউজিসি) শিক্ষক-কর্মচারীদের জন্য ব্যাংকিং ব্যবস্থার মাধ্যমে গৃহ নির্মাণ ঋণ কার্যক্রম বাস্তবায়নের লক্ষ্যে ত্রি-পক্ষীয় সমঝোতা স্মারক চুক্তি সই করেছে রাষ্ট্রায়ত্ত রূপালী ব্যাংক লিমিটেড। রোববার (২০ ডিসেম্বর) অর্থ মন্ত্রণালয়ের অর্থ বিভাগ, অন্যতম বাস্তবায়নকারী প্রতিষ্ঠান হিসেবে রূপালী ব্যাংক এবং রাজশাহী প্রকৌশল ও প্রযুক্তি বিশ্ববিদ্যালয়, পটুয়াখালী বিজ্ঞান ও প্রযুক্তি বিশ্ববিদ্যালয়ের মধ্যে ত্রিপক্ষীয় সমঝতা স্মারক সই হয়। 