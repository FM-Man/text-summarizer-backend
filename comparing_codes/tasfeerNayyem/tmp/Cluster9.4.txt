সাতক্ষীরা শহরের পারকুকরালির মোখলেছুর রহমান সদর থানা হেফাজত থেকে নিখোঁজ হয়েছেন বলে অভিযোগ করেছেন তাঁর পরিবার। মামলায় সদর থানার তৎকালীন থানার ভারপ্রাপ্ত কর্মকর্তা (ওসি) এমদাদ শেখ, তাঁর পরের ওসি ফিরোজ হোসেন মোল্লা ও উপপরিদর্শক (এসআই) হিমেলকে আসামি করা হয়েছে। থানার ওসি এমদাদুল হক শেখ ও এসআই হিমেল সেই সময় তাঁদের বলেন, মোখলেছুরের জঙ্গি সম্পৃক্ততা রয়েছে। ২০১৮ সালের ২৪ জানুয়ারি তদন্ত প্রতিবেদন পর্যালোচনা শেষে হাইকোর্ট মোখলেছুর রহমানের নিখোঁজ হওয়ার ঘটনায় থানায় জিডি নিয়ে প্রয়োজনীয় ব্যবস্থা না নেওয়ার জন্য ওই থানার তৎকালীন ওসি এমদাদুল হক শেখ, তাঁর পরের ওসি ফিরোজ হোসেন ও এসআই হিমেল হোসেনের বিরুদ্ধে আদালতে মামলা করা যেতে পারে বলে উল্লেখ করেন। মুঠোফোনে জানতে চাইলে সাতক্ষীরা সদর থানার তৎকালীন ওসি ও বর্তমান রাঙামাটি জেলা ডিবির পরিদর্শক এমদাদ শেখ গতকাল রাতে প্রথম আলোকে বলেন, মোখলেছুর রহমান সম্পর্কে তিনি কিছু জানেন না। 