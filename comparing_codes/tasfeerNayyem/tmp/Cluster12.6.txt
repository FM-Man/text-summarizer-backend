কক্সবাজার জেলা মৎস্য কর্মকর্তা এস এম খালেকুজ্জামান বলেন, ইলিশের প্রজননকালে, অর্থাৎ সরকারি নিষেধাজ্ঞায় ৬৫ দিন ইলিশ আহরণ বন্ধ ও জলবায়ু পরিবর্তনের কারণে সবচেয়ে বেশি ইলিশের বিচরণ লক্ষ করা যাচ্ছে সেন্ট মার্টিন উপকূলে। সেন্ট মার্টিন ইউনিয়ন পরিষদের (ইউপি) চেয়ারম্যান নুর আহমদ প্রথম আলোকে বলেন, গত ২০ মে থেকে ২৩ জুলাই পর্যন্ত ৬৫ দিন সাগরে মাছ আহরণ বন্ধ ছিল। কক্সবাজার ফিশিংবোট মালিক সমিতির সভাপতি মুজিবুর রহমান বলেন, জেলার ছোট-বড় প্রায় ছয় হাজার ট্রলারে করে ইলিশ শিকার করা হচ্ছে। স্থানীয় চাহিদা মিটিয়ে বিপুল পরিমাণ ইলিশ চট্টগ্রাম, ঢাকাসহ দেশের বিভিন্ন স্থানে সরবরাহ করা হচ্ছে। ফিশারিঘাটের মৎস্য অবতরণ কেন্দ্র থেকে দেশের বিভিন্ন জেলায় ইলিশ সরবরাহ করেন কক্সবাজার মৎস্য ব্যবসায়ী ঐক্য সমবায় সমিতির সদস্যরা। জেলা মৎস্য কর্মকর্তা এস এম খালেকুজ্জামান প্রথম আলোকে বলেন, জেলায় এখন প্রতিদিন গড়ে ৫০০ মেট্রিক টন সামুদ্রিক মাছ আহরণ করছেন জেলেরা। 