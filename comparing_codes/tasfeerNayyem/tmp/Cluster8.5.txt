সরকার রাশিয়ার কাছ থেকে টিকা কেনার যে উদ্যোগ নিয়েছিল, তাতে ধীরগতি দেখা যাচ্ছে। বাংলাদেশ রাশিয়ার কাছ থেকে স্পুতনিক-ভি টিকা কেনার বিষয়ে আলোচনা শুরু করে গত মার্চে। সংশ্লিষ্ট ব্যক্তিদের পর্যালোচনা হলো, রাশিয়ার কাছ থেকে টিকা কিনতে দেরির বড় কারণ বাংলাদেশ তাদের কাছ থেকে কত টিকা কিনবে, তা আগেভাগে ঠিক করতে পারেনি। রাশিয়ার কাছ থেকে স্পুতনিক-ভি টিকা কেনার অগ্রগতির বিষয়ে জানতে চাইলে মস্কোতে বাংলাদেশের রাষ্ট্রদূত কামরুল আহসান গতকাল মুঠোফোনে প্রথম আলোকে বলেন, ‘টিকা কেনার চুক্তিটি এ মাসে চূড়ান্ত হয়ে গেলে আশা করছি এক মাসের মধ্যে প্রথম চালান বাংলাদেশ পাবে। 