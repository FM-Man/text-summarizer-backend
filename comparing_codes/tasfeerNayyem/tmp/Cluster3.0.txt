গত বুধবার রাতে মেয়েটির বাবা ও এলাকাবাসী দীপকের বাড়িতে মেয়েটিকে খুঁজে পেলে দুজনের মধ্যে সম্পর্কের বিষয়টি এলাকায় জানাজানি হয়। গত শুক্রবার দুই পক্ষের সম্মতিতে বিয়ের দিনক্ষণ ঠিক করতে বৈঠকের আয়োজন করা হয়। পরে থানা-পুলিশের হস্তক্ষেপে দীপক বাড়ি ফিরে গতকাল রাতে ওই ছাত্রীকে বিয়ে করেন। হাতীবান্ধা ইউনিয়ন পরিষদের সদস্য শুকলাল চন্দ্র সরকার বলেন, গতকাল দীপক বাড়ি ফিরে আসায় ও বিয়েতে সম্মত থাকায় রাতেই তাঁদের বিয়ের কাজ সম্পন্ন হয়। দীপককে বিয়ের জন্য চাপ দিলে তিনি সম্মত হন। পরে গতকাল রাতে বিয়ে হয়। 