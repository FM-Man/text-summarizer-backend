তিনি বলেছেন, গত কিছুদিনে বেশ কয়েকটি শিশু হত্যার ঘটনা ঘটেছে; প্রতিটিই হৃদয়বিদারক, পৈশাচিক। আসাদুজ্জামান খান বলেন, প্রত্যেকটি শিশু হত্যায় যারা জড়িত তাদের আমরা চিহ্নিত করে আটক করছি। ইতিমধ্যে রাজন হত্যার বিচারও হয়েছে। আমরা দ্রুত কাজ করে বিচারগুলো দৃশ্যমান করার চেষ্টা করছি। তবে আমরা সন্দেহ করছি অনেক কিছু। তিনি বলেন, অনেক ক্ষেত্রেই দেখা গেছে, হত্যাকারীরা সেই শিশুর কাছের আপনজন। অনেক বাবা-মাও শিশু হত্যার সঙ্গে কোনো কোনো জায়গায় জড়িত, পাড়া প্রতিবেশী জড়িত, এখানে সম্পত্তির লোভ থাকে। 