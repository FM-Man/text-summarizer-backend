সাতক্ষীরার ভোমরা স্থলবন্দর ও চাঁপাইনবাবগঞ্জের সোনামসজিদ স্থলবন্দর দিয়ে ভারত থেকে পণ্যটি আমদানি হচ্ছে। বাণিজ্য মন্ত্রণালয়ের পক্ষ থেকে সোমবার এক সংবাদ বিজ্ঞপ্তিতে জানানো হয়, ইতিমধ্যে সাতক্ষীরার ভোমরা স্থলবন্দর দিয়ে দুই ট্রাক কাঁচা মরিচ বাংলাদেশে এসেছে। আমদানিকারক প্রতিষ্ঠান জে কে এন্টারপ্রাইজ ভারত থেকে ভোমরা স্থলবন্দর দিয়ে এসকল কাঁচা মরিচ আমদনি করছে। অন্যদিকে চাঁপাইনবাবগঞ্জের সোনামসজিদ স্থলবন্দর দিয়ে তিনটি আমদানিকারক প্রতিষ্ঠান ৬৫০ টন কাঁচা মরিচ আমদানি করছে। এর মধ্যে মেসার্স বিএইচ ট্রেডিং ১৫০ টন, মেসার্স গোন্ডেন এন্টারপ্রাইজ ২০০ টন ও মেসার্স সাজ্জাদ এন্টারপ্রাইজ ৩০০ টন ভারতীয় কাঁচা মরিচ আমদানি শুরু করছে। 