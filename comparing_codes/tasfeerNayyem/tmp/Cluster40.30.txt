লেখক হতে চাওয়া নয়নতারা বাড়িভর্তি অতিথিদের উপস্থিতিতে শাশুড়ির গঞ্জনায় (এখানেও কিন্তু আরেক নারী) সন্তানকে সঙ্গে নিয়ে স্বামীর বাড়ি থেকে বেরিয়ে এসেছিলেন। তার লড়াইটা হচ্ছে পরিবারের সবাইকে নিয়ে শান্তিপূর্ণ একটা জীবনযাপনের। এই যে নয়নতারা স্বামীর বাড়ি থেকে বেরিয়ে এল, স্বামীর সঙ্গে তার আর যোগাযোগই হলো না। দীর্ঘদিন এই সিদ্ধান্তে অটল থাকার পর হঠাৎ একদিন মনে হলো—না, সিদ্ধান্তটা ভুল ছিল। 