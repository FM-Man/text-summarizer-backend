তবে ইলিশ ধরা পড়ছে শুধু কক্সবাজারে, তা–ও সেন্ট মার্টিন উপকূলে। বেশির ভাগ ইলিশ সেন্ট মার্টিন উপকূলে কেন ধরা পড়ছে? সেন্ট মার্টিন উপকূলে বেশির ভাগ ইলিশ ধরার পড়ার কারণ সম্পর্কে মৎস্য কর্মকর্তাদের ভাষ্য—প্রথমত, গত ২৬ জুলাই থেকে ৪ আগস্ট কক্সবাজারে টানা ভারী বর্ষণ হয়েছে। এখন সেন্ট মার্টিন দ্বীপ থেকে পশ্চিম ও দক্ষিণ দিকে ১০-১২ কিলোমিটার গিয়ে জাল ফেললেই ধরা পড়ছে হাজার হাজার ইলিশ। এই দ্বীপের অন্তত ৩০০ ট্রলারে করে জেলেরা ইলিশ ধরছেন। স্থানীয় ট্রলারের পাশাপাশি সেন্ট মার্টিন উপকূলে খুলনা, পটুয়াখালী, বরগুনা, চট্টগ্রামের বাঁশখালী এলাকার বিপুলসংখ্যক ট্রলারে করে জেলেরা এসে ইলিশ ধরছেন। রোববার সমিতির অন্তত ১২০ জন সদস্য শতাধিক ট্রলার থেকে অন্তত ৬০ হাজার ইলিশ কিনে ঢাকা ও চট্টগ্রামের বাজারে পাঠিয়ে দিয়েছেন। 