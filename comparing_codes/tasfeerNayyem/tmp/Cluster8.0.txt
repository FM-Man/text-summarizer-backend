এ উদ্যোগ ‘আত্মনির্ভর ভারত’ উদ্যোগের গতি বাড়াবে বলে আশা করা হচ্ছে। জাতীয় নিরাপত্তা নির্দেশিকায় চীন বা অন্য কোন দেশের কথা উল্লেখ করা হয়নি। এই নির্দেশিকায় গত বছরের চার লাখ সাইবার ঘটনা এবং এ বছরের আগস্ট পর্যন্ত ভারতীয় সরকারি সংস্থা, বেসরকারি ব্যবসা এবং ভারতীয় নাগরিকদের ওপর সাত লাখ সাইবার হামলার কথা উল্লেখ করা হয়েছে। নির্দেশিকায় উল্লেখ করা হয়েছে, সাইবার হামলার সম্মুখীন বিশ্বের শীর্ষ তিনটি দেশের মধ্যে ভারত অন্যতম। 