সরাসরি ক্রয় পদ্ধতিতে (ডিপিএম) কেনার চুক্তি সইয়ের পর রাশিয়ার গামালিয়া ন্যাশনাল রিসার্চ ইনস্টিটিউট অব এপিডিমিওলজি অ্যান্ড মাইক্রোবায়োলজি বাংলাদেশের জন্য স্পুতনিক-ভি টিকা সরবরাহ করবে। রাশিয়ায় করোনার সংক্রমণ বেড়ে যাওয়ায় তারা হয়তো আরও কিছু বিষয় বিবেচনায় নিয়ে টিকা সরবরাহ করতে চাইছে। ভারত গত মার্চের দিকে করোনার টিকা রপ্তানি বন্ধ করে দেওয়ার পর বাংলাদেশ অন্য দেশে খোঁজ শুরু করে। চীনের সঙ্গে ইতিমধ্যে দেড় কোটি ডোজ টিকা কেনার চুক্তি হয়েছে। আর আরও ছয় কোটি ডোজ কেনার বিষয়ে প্রস্তাব গত বুধবার অনুমোদন দিয়েছে সরকারি বিষয়সংক্রান্ত মন্ত্রিসভা কমিটি। বিভিন্ন উৎস থেকে করোনার টিকা কেনাকাটা ও সংগ্রহে জড়িত সরকারের একাধিক জ্যেষ্ঠ কর্মকর্তা এই প্রতিবেদককে বলেন, স্পুতনিক-ভি টিকা অন্য টিকার মতো নয়। 