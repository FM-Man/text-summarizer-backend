১৯৭৫ সালের ১৫ আগস্টের পরেই এ ঘটনায় সিআইএর সংশ্লিষ্টতা নিয়ে অভিযোগ ওঠে। বেরিয়েছে অনেক বই। মার্কিন সাংবাদিকেরাই এ ঘটনায় সিআইএর যোগ নিয়ে লিখেছেন বেশি। এ তথ্যে মার্কিন নাগরিকেরা বিস্মিত হয়ে পড়ে। কিন্তু বাংলাদেশের ক্ষেত্রে তাদের এ রকম কোনো প্রাতিষ্ঠানিক তৎপরতা চালানোর সম্ভাবনা কতটা ছিল, সেই প্রশ্ন বিবেচ্য। আমরা মনে রাখব, লিফশুলৎজ এ পর্যন্ত মুজিবের সরকার পরিবর্তনে হেনরি কিসিঞ্জারের একটি অদৃশ্য সম্মতি ছিল বলে দাবি করেছেন। কিন্তু নির্দিষ্টভাবে এর সমর্থনে এখনো কোনো নথিপত্র মেলেনি। 