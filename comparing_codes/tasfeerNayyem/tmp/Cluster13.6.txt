দুই মডেল ফারিয়া মাহবুব পিয়াসা ও মরিয়ম আক্তার মৌকে জিজ্ঞাসাবাদে তাঁদের সঙ্গে কাজ করেন এমন কয়েকজন নারী সদস্যের তালিকা পেয়েছে পুলিশ। এই দুজনের বিরুদ্ধে গুলশান ও মোহাম্মদপুর থানায় মামলা করে ডিএমপির গোয়েন্দা বিভাগ (ডিবি)। তাঁদের সঙ্গে যুক্ত অধিকাংশ সদস্য ঢাকার বাইরের নিম্নমধ্যবিত্ত ও মধ্যবিত্ত পরিবারের সন্তান। ডিএমপির অতিরিক্ত কমিশনার ও গোয়েন্দা বিভাগের প্রধান এ কে এম হাফিজ আক্তার প্রথম আলোকে বলেন, পিয়াসা ও মৌয়ের সঙ্গে অনেক নারী জড়িত। 