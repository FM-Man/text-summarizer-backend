আধুনিক সমরসজ্জায় ১০০ বছরের বেশি সময় ধরে সগর্বে নিজের অবস্থান ধরে রেখেছে ট্যাংক। চিন্তক প্রতিষ্ঠান ইন্টারন্যাশনাল ইনস্টিটিউট ফর স্ট্র্যাটেজিক স্টাডিজের (আইআইএসএস) দেওয়া হিসাব অনুযায়ী, শুধু ইউরোপের দেশগুলোতেই এখন আছে পাঁচ হাজারের বেশি ট্যাংক। ব্রিটিশ সেনাবাহিনীর প্রধান জেনারেল স্যার মার্ক কার্লটন স্মিথ সম্প্রতি এক বক্তব্যে জানিয়েছেন যে তিনি মনে করেন আধুনিক যুদ্ধক্ষেত্রে ট্যাংকের প্রাণঘাতী রূপ অনেকটাই ম্রিয়মাণ হয়ে পড়েছে। ব্রিটিশ সাময়িকী ‘দ্য ইকোনমিস্ট’ জানাচ্ছে, শুধু যুক্তরাজ্য নয়, ক্ষমতাধর যুক্তরাষ্ট্রও একই পথে হাঁটছে। 