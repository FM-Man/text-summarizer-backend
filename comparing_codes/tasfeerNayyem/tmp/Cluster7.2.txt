এ রকম সিদ্ধান্তের কারণ জানতে চাইলে মন্ত্রিপরিষদ বিভাগের একজন কর্মকর্তা আজ প্রথম আলোকে বলেন, এর যুক্তি হিসেবে আন্তমন্ত্রণালয় সভায় (৩ আগস্ট অনুষ্ঠিত) আলোচনা হয়েছিল, সব বাস চললেও অনেক বাস পর্যাপ্ত যাত্রী পায় না। মূলত এ আলোচনা হয়েছিল। এ জন্য এ সিদ্ধান্ত পুনর্বিবেচনা করা দরকার। করোনাভাইরাস সংক্রমণের নিয়ন্ত্রণে এ বছরের ৫ এপ্রিল থেকে ধাপে ধাপে বিধিনিষেধ চলছে। ঈদের পর ২৩ জুলাই থেকে কঠোর বিধিনিষেধ শুরু হয়, যা প্রথমে ৫ আগস্ট পর্যন্ত ছিল। গত ৩ আগস্ট অনুষ্ঠিত করোনাভাইরাসের সংক্রমণ পরিস্থিতি পর্যালোচনাসংক্রান্ত আন্তমন্ত্রণালয় সভার সিদ্ধান্ত অনুযায়ী দেশের আর্থসামাজিক অবস্থা, অর্থনৈতিক কর্মকাণ্ড সচল রাখা এবং সামগ্রিক পরিস্থিতি বিবেচনায় এ সিদ্ধান্ত নেওয়া হয়েছে। 