এ ঘটনায় হাইকোর্টের নির্দেশে গতকাল মঙ্গলবার মোখলেছুরের বাবা শেখ আব্দুর রাশেদ বাদী হয়ে ছেলেকে অপহরণ করে খুন করার পর লাশ গুম করার অভিযোগে সাতক্ষীরার চিফ জুডিশিয়াল ম্যাজিস্ট্রেট আদালতে মামলা করেছেন। ৫, ৬ ও ৭ আগস্ট মোখলেছুরের সাবেক স্ত্রী জেসমিন নাহার তাঁর শ্বশুর ও স্বজনদের নিয়ে থানায় তাঁকে খাবার দেন। পরে হাইকোর্টের নির্দেশে ২০১৭ সালের ১৯ মার্চ আদালতে উপস্থাপন করা পুলিশ সুপারের ব্যাখ্যায় বলা হয়, মোখলেছুর রহমান নিষিদ্ধ সংগঠন ‘আল্লাহর দল’-এর সঙ্গে যুক্ত এবং তাঁকে গ্রেপ্তার করা হয়নি। পরে হাইকোর্টের নির্দেশে ২০১৭ সালের ৩ জুলাই সাতক্ষীরার সিনিয়র জুডিশিয়াল ম্যাজিস্ট্রেট হাবিবুল্লাহ মাহমুদ হাইকোর্টে তদন্ত প্রতিবেদন জমা দেন। সে অনুযায়ী আইন ও সালিশ কেন্দ্রের সহযোগিতায় মোখলেছুরের সাবেক স্ত্রী জেসমিন নাহার আদালতে মামলা করার প্রস্তুতি নেন। মামলা করতে এত দেরি হলো কেন জানতে চাইলে নিখোঁজ মোখলেছুরের বাবা শেখ আব্দুর রাশেদ বলেন, তাঁর ছেলের সাবেক স্ত্রী জেসমিন নাহার বাদী হয়ে হাইকোর্টে রিট করেছিলেন। 