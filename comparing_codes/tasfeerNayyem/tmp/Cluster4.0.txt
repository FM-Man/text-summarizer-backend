ওই দুই বোন হলো পূর্ব রাউজান গাজীপাড়া চৌধুরী বাড়ির মোহাম্মদ জানে আলমের মেয়ে আনিসা আকতার (৭) ও মোহাম্মদ মাহাবুবুল আলমের মেয়ে সাকিবা আকতার (৭)। স্থানীয় বাসিন্দা ও জনপ্রতিনিধির সঙ্গে কথা বলে জানা গেছে, বৃহস্পতিবার দুপুর ১২টার দিকে আপন দুই ভাই মোহাম্মদ জানে আলম ও মোহাম্মদ মাহাবুবুল আলমের দুই মেয়ে ঘরের পাশের পুকুরে গোসল করতে যায়। অসাবধানতায় পুকুরের ঘাট থেকে ছিটকে তারা পানিতে তলিয়ে যায়। 