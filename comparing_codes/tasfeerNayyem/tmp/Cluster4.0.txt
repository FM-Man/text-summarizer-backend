গ্রেপ্তার দুজন হলেন শেরপুর উপজেলার গাড়িদহ ইউনিয়নের মহিপুর কলোনি গ্রামের ময়নুল হাসান ওরফে নিশাত (২০) ও শেরপুর পৌর শহরের উত্তর সাহাপাড়ার নাইমুর রহমান ওরফে শাকিল (২২)। পুলিশ ও মামলা সূত্রে জানা যায়, উপজেলার গাড়িদহ ইউনিয়নের এক ছাত্রীর (১৯) অশ্লীল ছবি সংগ্রহ করে তাঁকে কুপ্রস্তাব দেন ময়নুল ও নাইমুর। ওই মামলার তদন্ত কর্মকর্তা শেরপুর থানার উপপরিদর্শক (এসআই) সাঈফ আহমেদ বলেন, নাইমুর রহমানের সঙ্গে ওই ছাত্রীর প্রেমের সম্পর্ক ছিল। ওই ছাত্রীর বাবা বলেন, এ ঘটনায় ওই দুই তরুণের অভিভাবকের কাছে তিনি বিচার চেয়েছিলেন। বিচার না করে তাঁরা উল্টো তাঁকেই নানাভাবে হুমকি-ধমকি দিয়েছেন। এ বিষয়ে শেরপুর থানার ভারপ্রাপ্ত কর্মকর্তা (ওসি) শহিদুল ইসলাম বলেন, ওই দুই তরুণের ব্যবহৃত দুটি অ্যান্ড্রয়েড মুঠোফোন সেট জব্দ করে সিআইডির ফরেনসিক ল্যাবে পাঠানো হবে। 