শক্তিপীঠ

শক্তিপীঠ হিন্দুধর্মের পবিত্রতম তীর্থগুলির অন্যতম। লোকবিশ্বাস অনুসারে, শক্তিপীঠ নামাঙ্কিত তীর্থগুলিতে দেবী দাক্ষায়ণী সতীর দেহের নানান অঙ্গ প্রস্তরীভূত অবস্থায় রক্ষিত আছে। সাধারণত ৫১টি শক্তিপীঠের কথা বলা হয়ে থাকলেও, শাস্ত্রভেদে পীঠের সংখ্যা ও অবস্থান নিয়ে মতভেদ আছে। "পীঠনির্ণয় তন্ত্র" গ্রন্থে শক্তিপীঠের সংখ্যা ৫১। "শিবচরিত" গ্রন্থে ৫১টি শক্তিপীঠের পাশাপাশি ২৬টি উপপীঠের কথাও বলা হয়েছে। "কুব্জিকাতন্ত্র" গ্রন্থে এই সংখ্যা ৪২। আবার "জ্ঞানার্ণবতন্ত্র" গ্রন্থে পীঠের সংখ্যা ৫০। ভারতীয় উপমহাদেশের নানা স্থানে এই শক্তিপীঠগুলি ছড়িয়ে ছিটিয়ে রয়েছে। কলকাতার কালীঘাট, বীরভূমের বক্রেশ্বর, নলহাটি; বাংলাদেশ রাষ্ট্রের ভবানীপুর ইত্যাদি বাংলার কয়েকটি গুরুত্বপূর্ণ শক্তিপীঠ।

কিংবদন্তি অনুসারে, সত্য যুগের কোনও এক সময়ে মহাদেবের উপর প্রতিশোধ নেওয়ার জন্য দক্ষ রাজা বৃহস্পতি নামে এক যজ্ঞের আয়োজন করেছিলেন। কন্যা সতী দেবী তাঁর ইচ্ছার বিরুদ্ধে 'যোগী' মহাদেবকে বিবাহ করায় দক্ষ ক্ষুব্ধ ছিলেন। দক্ষ মহাদেব ও সতী দেবী ছাড়া প্রায় সকল দেব-দেবীকে নিমন্ত্রণ করেছিলেন। মহাদেবের অনিচ্ছা সত্ত্বেও সতী দেবী মহাদেবের অনুসারীদের সাথে নিয়ে অনুষ্ঠানে উপস্থিত হন।

কিন্তু সতী দেবী আমন্ত্রিত অতিথি না হওয়ায় তাঁকে যথাযোগ্য সম্মান দেওয়া হয়নি। অধিকন্তু দক্ষ মহাদেবকে অপমান করেন। সতী দেবী তাঁর স্বামীর প্রতি পিতার এ অপমান সহ্য করতে না পেরে যোগবলে আত্মাহুতি দেন।

শোকাহত মহাদেব রাগান্বিত হয়ে দক্ষর যজ্ঞ ভণ্ডুল করেন এবং সতী দেবীর মৃতদেহ কাঁধে নিয়ে বিশ্বব্যাপী প্রলয় নৃত্য শুরু করেন। অন্যান্য দেবতা অনুরোধ করে এই নৃত্য থামান এবং বিষ্ণুদেব তাঁর সুদর্শন চক্র দ্বারা সতী দেবীর মৃতদেহ ছেদন করেন। এতে সতী মাতার দেহখণ্ডসমূহ ভারতীয় উপমহাদেশের বিভিন্ন জায়গায় পড়ে এবং পবিত্র পীঠস্থান (শক্তিপীঠ) হিসেবে পরিচিতি পায়।

সকল শক্তিপীঠসমূহে শক্তিদেবী ভৈরবের সাথে অবস্থান করেন। শক্তিপীঠের সংখ্যা ৫১ টি।

চার আদি শক্তিপীঠ.
কিছু গুরুত্বপূর্ণ ধর্মীয় গ্রন্থাবলী যেমন শিব পুরাণ, দেবী ভাগবত, কলিকা পুরাণ এবং 'অষ্টশক্তি' শনাক্ত করে চারটি প্রধান শক্তিপীঠ (কেন্দ্র), যেমন বিমলা (পদ কাণ্ড) (ওড়িশার পুরীর জগন্নাথ মন্দিরের অভ্যন্তরে), তারা তারিণী (স্থান কাণ্ড, পূর্ণগিরি, স্তন) (ওড়িশার বহরমপুরের নিকটে), কামাক্ষ্যা (যোনি কাণ্ড) (আসামের গৌহাটির নিকটে) এবং দক্ষিণা কালিকা (মুখ কাণ্ড) (কলকাতা, পশ্চিমবঙ্গ) যেগুলি সত্য যুগে সতী মাতার মৃতদেহ থেকে উৎপত্তি লাভ করেছিল।

চার আদি শক্তিপীঠের তালিকা.
নিম্নের তালিকায়: 
 
এ চারটি ছাড়াও ধর্মীয় গ্রন্থাবলী দ্বারা স্বীকৃত আরো ৫২টি বিখ্যাত শক্তিপীঠ রয়েছে।

৫২ শক্তিপীঠ.
নিম্নের তালিকায়: 

১৮ মহাশক্তিপীঠ.
আদি শঙ্কর লিখিত "অষ্টাদশ শক্তিপীঠ স্তোত্রম" এ "মহাশক্তিপীঠ" বলে উল্লেখিত ১৮ শক্তিপীঠের তালিকা নিম্নরূপ:

