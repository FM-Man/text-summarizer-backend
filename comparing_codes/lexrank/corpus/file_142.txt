ইউকো ব্যাঙ্ক

ইউকো ব্যাংক (পূর্বনাম ইউনাইটেড কমার্শিয়াল ব্যাংক) ভারতের অন্যতম প্রাচীন ও অগ্রণী বাণিজ্যিক ব্যাংক। ১৯৪৩ সালে কলকাতায় এই ব্যাংক প্রতিষ্ঠিত হয়। ১৯৪২ সালের ভারত ছাড়ো আন্দোলনের সময় বিশিষ্ট শিল্পপতি ঘনশ্যাম দাস বিড়লা ভারতীয় পুঁজি ও ব্যবস্থাপনায় স্থাপিত বাণিজ্যিক ব্যাংকের ধারণায় উদ্বুদ্ধ হয়ে এই ব্যাংক প্রতিষ্ঠা করেন। সেই সময় এই ব্যাংকের নাম ছিল ইউনাইটেড কমার্শিয়াল ব্যাংক। ১৯৬৯ সালের ১৯ জুলাই ভারত সরকার অন্য তেরোটি ব্যাংকের সঙ্গে এই ব্যাংকটিরও রাষ্ট্রায়ত্ত্বকরণ করেন। ১৯৮৫ সালে ভারতীয় সংসদে একটি আইন পাস করে ব্যাংকের নাম ইউকো ব্যাংক রাখা হয়। বর্তমানে সারা দেশে ব্যাংকের প্রায় দুই হাজার পরিষেবা কেন্দ্র রয়েছে। সিঙ্গাপুর ও হংকং শহরেও এই ব্যাংকের দুটি শাখা বর্তমান।


