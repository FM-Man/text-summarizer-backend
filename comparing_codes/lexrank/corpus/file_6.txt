প্রাক-ইতিহাস

প্রাক-ইতিহাস বা প্রাগৈতিহাসিক যুগ () লিখিত ইতিহাসের পূর্ববর্তী কালসমূহের ইতিহাসকে বোঝায়। ফরাসি প্রত্নতাত্ত্বিক পল তুর্নাল দক্ষিণ ফ্রান্সের গুহায় পাওয়া নিদর্শনগুলি বর্ণনা করতে গিয়ে প্রথম Pré-historique ("প্রে-ইস্তোরিক") পরিভাষাটি ব্যবহার করেন। ১৮৩০ খ্রিস্টাব্দের সময়কালে পরিভাষাটি লিখিত ইতিহাসের পূর্ববর্তী ইতিহাস নির্দেশ করতে ফ্রান্সে ব্যবহার হওয়া শুরু করে। ১৮৫১ খ্রিস্টাব্দে ড্যানিয়েল উইলসন এটি ইংরেজি ভাষায় উপস্থাপন করেন।

প্রাক-ইতিহাস মহাবিশ্বের জন্মাবধি বিস্তৃত বলে কল্পনা করে নেওয়া যায়। তবে পরিভাষাটি মূলত পৃথিবীতে প্রাণের আবির্ভাবের পরবর্তী ইতিহাসের বর্ণনা দিতেই ব্যবহার করা হয়। ডাইনোসরদের প্রাগৈতিহাসিক জন্তু এবং গুহামানবদের প্রগৈতিহাসিক মানুষ হিসেবে ডাকা যায়।

