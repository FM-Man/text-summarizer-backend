ডোনাল্ড কানুথ

ডনাল্ড কানুথ মার্কিন কম্পিউটার বিজ্ঞানী ও স্ট্যানফোর্ড বিশ্ববিদ্যালয়-এর প্রফেসর এমেরিটাস। তাঁর বই দ্য আর্ট অফ কম্পিউটার প্রোগ্রামিং কম্পিউটার বিজ্ঞানের যুগসুচনাকারী গ্রন্থ, তিনি টুরিং পুরস্কার সহ অসংখ্য সম্মাননায় ভূষিত হয়েছেন। কানুথকে বলা হয় অ্যালগরিদমিক বিশ্লেষণের জনক। অ্যালগরিদমের গনন জটিলতা বিশ্লেষণের কড়াকড়ি গানিতিক পদ্ধতির উদ্ভাবনে তিনি অবদান রাখেন এবং এর মাধ্যমে অসীমতটীয় সংকেতকেও জনপ্রিয় করে তোলেন।

জন্ম ও শৈশব.
উইসকনসিন মিলাউকিতে কানুথ জন্মগ্রহন করেন। সেখানে বাবা একটা ছোটখাট মূদ্রন ব্যবসার মালিক ছিলেন এবং মিলাউকি লুথেরান হাইস্কুলে বুককিপিং শিক্ষা দিতেন। সেই স্কুলেই কানুথ পরে ভর্তি হন এবং পরবর্তীতে বিভিন্ন সন্মাননা লাভ করেন। অপ্রচলিত পথে বুদ্ধি কাজে লাগানর ব্যপারে শৈশবেই কানুথ পারদর্শী ছিলেন। অষ্টম শ্রেনীর ছাত্র থাকাকালীন সময়ে একটা প্রতিযোগীতা জিতেন "Ziegler's Giant Bar" এর বর্নগুলো ব্যবহার করে ৪৫০০টি বিভিন্ন শব্দ তৈরি করে, বিচারকদের তালিকায় ছিল মাত্র ২৫০০টি শব্দ। এই প্রতিযোগিতা থেকে প্রাপ্ত পুরস্কার ছিল তার স্কুলের জন্য একটি টেলিভিশন এবং ক্লাসের সবার জন্য ক্যান্ডিবার।
