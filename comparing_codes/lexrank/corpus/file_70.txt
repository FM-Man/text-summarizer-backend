হিউস্টন

হিউস্টন () মার্কিন যুক্তরাষ্ট্রের চতুর্থ বৃহত্তম শহর এবং টেক্সাস অঙ্গরাজ্যের বৃহত্তম শহর। এই শহরে রয়েছে আমেরিকার বৃহত্তম বন্দর গুলির একটি যা হিউস্টন বন্দর নামে পরিচিত। ২০০৮ সালের মার্কিন জনসংখ্যা ব্যুরোর জরিপ অনুযায়ী হিউস্টনের ৬০০ বর্গমাইল (১৬০০ বর্গ কিলোমিটার) এলাকায় জনসংখ্যা ২.২ মিলিয়ন। হ্যারিস কাউন্টির কাউন্টি সিট হল হিউস্টন। বৃহত্তর হিউস্টনের অর্থনৈতিক কেন্দ্র এবং যুক্তরাষ্ট্রের ষষ্ঠ বৃহত্তম মেট্রোপলিটন এলাকা হিউস্টন যার জনসংখ্যা ৫.৭ মিলিয়নেরও বেশি। হিউস্টন ১৮৩৬ সালের ৩০শে আগস্ট অগাস্ট চ্যাপম্যান অ্যালেন এবং জন অ্যালেন কর্তৃক প্রতিষ্ঠিত হয়। তবে শহর হিসেবে এটি ১৮৩৭ সালের ৫ই জুন গঠিত হয়। শহরটি তৎকালীন মার্কিন যুক্তরাষ্ট্রের রাষ্ট্রপতি স্যাম হিউস্টনের নামে নামকরণ করা হয়। তিনি ছিলেন টেক্সাসের অধিবাসী।

