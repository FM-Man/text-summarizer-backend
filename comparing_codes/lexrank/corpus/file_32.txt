অলোক কাপালি

অলোক কাপালি (জন্ম: জানুয়ারি ১, ১৯৮৪) সিলেটে জন্মগ্রহণকারী বাংলাদেশ ক্রিকেট দলের সাবেক আন্তর্জাতিক ক্রিকেটার। তিনি ডানহাতি মিডল অর্ডার ব্যাটসম্যান এবং ডানহাতি লেগ ব্রেক বোলার। বাংলাদেশী ক্রিকেট খেলোয়াড়দের মধ্যে তিনিই প্রথম টেস্ট ক্রিকেটে হ্যাট্রিক লাভ করেছিলেন।

২৯ আগস্ট, ২০০৩ তারিখে পাকিস্তানের বিপক্ষে ৩ টেস্ট সিরিজের ২য় টেস্টে তিনি হ্যাট্রিক লাভ করেন। পেশোয়ারের আরবাব নিয়াজ স্টেডিয়ামে অনুষ্ঠিত এ খেলায় সাব্বির আহমেদ, দানিশ কানেরিয়া ও উমর গুল তার শিকারে পরিণত হন। পরবর্তীতে ১৩ অক্টোবর, ২০১৩ সোহাগ গাজী টেস্ট ক্রিকেটের ইতিহাসে প্রথম খেলোয়াড় হিসেবে দ্বিতীয় হ্যাট্রিক ও সেঞ্চুরি করেন।

ঘরোয়া ক্রিকেট.
৯ ফেব্রুয়ারি, ২০১২ সালে বাংলাদেশ ক্রিকেট বোর্ড ৬ দল নিয়ে বাংলাদেশ প্রিমিয়ার লীগের টুয়েন্টি২০ প্রতিযোগিতার আয়োজন করে। বিসিবি "প্রতীকি খেলোয়াড়" হিসেবে তাকে সিলেট রয়্যালস দলে নির্বাচিত করে। ঐ প্রতিযোগিতার ৯ খেলায় তিনি সর্বমোট ১২৪ রান করেছিলেন।

