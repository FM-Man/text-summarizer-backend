মোহাম্মদ রফিক (ক্রিকেটার)

মোহাম্মদ রফিক (জন্ম: ৫ সেপ্টেম্বর, ১৯৭০) একজন বাংলাদেশী ক্রিকেটার। তিনি টেস্ট ক্রিকেটে বাংলাদেশের নেতৃত্বদানকারী উইকেট শিকারি ছিলেন। তিনি একজন বাঁ-হাতি স্পিনার।

আন্তর্জাতিক ক্যারিয়ার.
২০০০ সালে ভারতের বিপক্ষে টেস্ট অভিষেক হয় রফিকের। ১৯৯৫ সালের ওয়ানডে অভিষেকেও প্রতিপক্ষ ছিল ভারত। আন্তর্জাতিক ক্যারিয়ারে ৩৩ টেস্ট ও ১২৫ ওয়ানডে খেলেছেন রফিক। টেস্টে তার বোলিং গড় ৪০.৭৬ ও ওয়ানডেতে বোলিং গড় ৩৭.৯১ ।
