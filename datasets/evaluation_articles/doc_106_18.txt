বগুড়ায় গত ২৪ ঘণ্টায় হাসপাতালে চিকিৎসাধীন অবস্থায় ৯ জন করোনা রোগীর মৃত্যু হয়েছে।
 এটিই জেলায় এক দিনে সর্বোচ্চসংখ্যক মৃত্যু।
 গতকাল বুধবার বেলা তিনটা থেকে আজ বৃহস্পতিবার বেলা তিনটা পর্যন্ত মারা যাওয়া ৯ জনের মধ্যে ৫ জন জয়পুরহাটের, ২ জন বগুড়ার ও ১ জন নওগাঁ জেলার বাসিন্দা।
 জেলা সিভিল সার্জন কার্যালয় এসব তথ্য নিশ্চিত করেছে।
এ নিয়ে চলতি মাসের ২৪ দিনে জেলায় করোনাভাইরাসে সংক্রমিত হয়ে ৪৯ জনের মৃত্যু হলো।
 এ মাসের মৃত্যুর হার বিশ্লেষণ করলে দেখা যায়, জেলায় প্রতিদিন গড়ে দুজন রোগীর মৃত্যু হয়েছে।
 এর মধ্যে সর্বোচ্চ ১৬ জন জয়পুরহাট জেলার বাসিন্দা।
 এ ছাড়া নওগাঁয় সাতজন, নাটোর ও গাইবান্ধায় দুজন করে ও রাজশাহী ও সাতক্ষীরার একজন করে রয়েছেন।
অন্যদিকে গত ২৪ ঘণ্টায় ৩৫৪ জনের নমুনা পরীক্ষায় জেলায় ৯৮ জনের করোনাভাইরাস শনাক্ত হয়েছে।
 শনাক্তের হার ২৭ দশমিক ৬৮ শতাংশ।
 এ পর্যন্ত ১৩ হাজার ১৫২ জনের করোনা শনাক্ত হয়েছে।
 জেলায় মোট ৩৬৪ জন করোনায় মারা গেছেন।
 আজ পর্যন্ত জেলার তিন হাসপাতালে করোনা ওয়ার্ডে রোগী ভর্তি রয়েছেন ৩১১ জন।
বগুড়ার ডেপুটি সিভিল সার্জন মোস্তাফিজুর রহমান বলেন, রাজশাহী বিভাগে সর্বোচ্চ মৃত্যু হয়েছে বগুড়া জেলায়।
 পাশ্ব৴বর্তী দুই জেলা জয়পুরহাট ও নওগাঁ থেকে থেকে চিকিৎসার জন্য অনেক করোনা রোগী বগুড়া আসছেন।
 যার ফলে বগুড়ায় করোনায় আক্রান্ত ও মৃত্যুর সংখ্যা বেশি।
 বত৴মানে বগুড়ার তিন হাসপাতালে চিকিৎসাধীন করোনা রোগীদের প্রায় অধে৴ক রোগীই ওই দুই জেলা থেকে এসেছেন।
