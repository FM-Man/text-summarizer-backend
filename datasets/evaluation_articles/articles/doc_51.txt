রাজশাহী বিভাগে শনিবার সকাল আটটা পর্যন্ত ২৪ ঘণ্টায় করোনার নমুনা পরীক্ষা কম হয়েছে।
 ২৪ ঘণ্টায় ১ হাজার ৯৬৪টি নমুনা পরীক্ষার বিপরীতে করোনা শনাক্ত হয়েছে ২৪৪ জনের।
 এ নিয়ে বিভাগে মোট করোনা রোগীর সংখ্যা ৯১ হাজার ২৩৬–এ দাঁড়িয়েছে।
 এদিকে ২৪ ঘণ্টায় বিভাগে করোনায় মারা গেছেন আরও ১০ জন।
 এ নিয়ে বিভাগে করোনায় মোট মৃতের সংখ্যা দাঁড়িয়েছে ১ হাজার ৪৬৭।
নিবার রাজশাহী বিভাগীয় স্বাস্থ্য অধিদপ্তরের সহকারী পরিচালক নাজমা আক্তার স্বাক্ষরিত প্রতিবেদন থেকে এসব তথ্য জানা গেছে।
নাজমা আক্তার জানান, শুক্রবার ছুটির দিন থাকায় বিভাগে নমুনা পরীক্ষা কম হয়েছে।
 ২৪ ঘণ্টায় বিভাগে আরটি-পিসিআর, র‌্যাপিড অ্যান্টিজেন ও জিন এক্সপার্ট মেশিনে মোট ১ হাজার ৯৬৪ জনের নমুনা পরীক্ষা হয়।
 এতে করোনা শনাক্ত হয়েছে ২৪৪ জনের।
 নমুনা পরীক্ষার বিপরীতে শনাক্তের হার ১২ দশমিক ৪২ শতাংশ।
 আগের ২৪ ঘণ্টায় ৩ হাজার ৫৮৬ জনের নমুনা পরীক্ষার বিপরীতে করোনা শনাক্ত হয়েছিল ৪৯১ জনের।
 নমুনা পরীক্ষার বিপরীতে শনাক্তের হার ছিল ১৩ দশমিক ৬৯ শতাংশ।
 অর্থাৎ বিভাগে ২৪ ঘণ্টায় নমুনা পরীক্ষা কমেছে।
 এতে করে করোনা শনাক্তের সংখ্যা ও শনাক্তের হার আগের দিনের তুলনায় কিছুটা কমেছে।
২৪ ঘণ্টায় করোনায় সংক্রমিত ২৪৪ জনের মধ্যে বগুড়ার ৭৫, সিরাজগঞ্জের ৫৬, পাবনার ৪৯, রাজশাহীর ৪২, জয়পুরহাটের ৯, নওগাঁর ৭ ও চাঁপাইনবাবগঞ্জের ৬ জন আছেন।
 এদিন নাটোরে কারও নমুনা পরীক্ষা করা হয়নি।
 ২৪৪ জন নিয়ে বিভাগে মোট শনাক্ত রোগীর সংখ্যা দাঁড়িয়েছে ৯১ হাজার ২৩৬।
রাজশাহী বিভাগে ২৪ ঘণ্টায় করোনায় মৃত্যুসংখ্যা বেড়েছে।
 ২৪ ঘণ্টায় মারা গেছেন ১০ জন।
 আগের দিন ২৪ ঘণ্টায় বিভাগে মারা যান ৮ জন।
 এ নিয়ে মোট করোনায় মৃত্যুর সংখ্যা দাঁড়িয়েছে ১ হাজার ৪৬৭।
 নতুন ১০ জনের মধ্যে বগুড়ার ৭, রাজশাহীর ২ জন ও সিরাজগঞ্জের একজন আছেন।
বিভাগে আট জেলায় সব মিলিয়ে এখন পর্যন্ত করোনায় মারা যাওয়া ব্যক্তিদের মধ্যে বগুড়ায় সর্বোচ্চ ৬১৯ জনের মৃত্যু হয়েছে।
 দ্বিতীয় সর্বোচ্চ ২৬৫ জনের মৃত্যু হয়েছে রাজশাহী জেলায়।
 এ ছাড়া চাঁপাইনবাবগঞ্জে ১৪৫, নওগাঁয় ১২৬, নাটোরে ১৪০, সিরাজগঞ্জে ৮০, জয়পুরহাটে ৫৪ ও পাবনায় ৩৮ জনের মৃত্যু হয়েছে।
গত বছরের ২৬ এপ্রিল রাজশাহী বিভাগে করোনায় প্রথম মৃত্যু হয়।
 এর মধ্যে গত বছর বিভাগে মোট ৩৬৬ জন মারা যান।
 আর চলতি বছরে এখন পর্যন্ত মারা গেছেন ১ হাজার ১০১ জন।
 এর মধ্যে জুন মাসে মারা যান ৩২৬ জন।
 মাসভিত্তিক হিসাবে জুলাই মাসে মারা গেছেন সর্বোচ্চ ৪৪৪ জন।
 আর আগস্ট মাসের ১৪ দিনে মারা গেলেন ১৪৭ জন।
